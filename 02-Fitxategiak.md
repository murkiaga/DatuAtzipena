# 2. Fitxategiak

**Helburuak**:
- Testu fitxategi eta fitxategien bitarren kudeaketen ezberdintasunak ezagutzea.
- Fitxategietarako sarbide sekuentziala eta ausazkoa bereiztea
- Fitxategiak erabiltzeko Java klase nagusiak ikastea 
- Buffering-mekanismoa ulertzea, irakurketa eta idazketa eragiketak bizkortzeko.

<img src="img/02-fitxategiak/MapaKontzeptuala2.jpg" alt= "Fitxategien Mapa kontzeptuala" width="700px">

### 2.1 Datuen iraunkortasuna fitxategietan


Fitxategiak dira informazioa biltegiratzeko metodorik oinarrizkoena. Izan ere, **azken batean, biltegiratzeko metodo guztiek**, nahiz eta sofistikatuak izan, **datuak fitxategietan gordetzen dituzte**.

Datu base erlazionalak agertu zirenera arte (80. hamarkada), fitxategiak ziren datuak gordetzeko baliabide erabilienak. Gaur egun, fitxategietan gordetzen diren datuak *XML, JSON, YAML*, ... formatukoak dira. *CSV* formatuko fitxategiak ere erabiltzen dira, besteak beste exportazio-inportazio sinpleak egiteko.

### 2.2 Fitxategi motak edukiaren arabera

Fitxategi bat *byte*-sekuentzia bat besterik ez da, eta, beraz, hasiera batean edozein informazio mota gorde dezake.

Fitxategi bat bere izenagatik eta kokapenagatik (fitxategi hierarkia baten) identifikatzen da.

Bi talde nagusi bereizten ditugu:
* **Testu fitxategiak**: karaktere-sekuentzia bat baino ez dute. Horiek ageriko karaktereak izan daitezke, hala nola letrak edo zenbakiak eta baita espazioak eta bereizgailuak ere, hala nola tabuladoreak eta lerro jauziak. Edozein testu editorekin ireki/editatu daitezke (notepad, nano, ...)

* **Fitxategi bitarrak**: gainontzeko fitxategiak dira. Normalean, programa bereziak behar dira bertako edukia bistaratzeko.

### 2.3 Testu kodifikatzaileak
Testu berdina, kodifikazioaren arabera, byte sekuentzia bat edo bestez errepresentatu daiteke. Gaur egun **Unicode** edo **UTF-8** kodifikazioak erabiltzea gomendatzen da.

UTF-8 bateragarria da ASCII kodearekin; horrek esan nahi du ASCIIn kodetutako edozein testu berdin-berdin adierazten dela UTF-8n. Hori funtsezko arrazoia izan da UTF-8 oro har hartzeko.

### 2.4 Javako File klasea

Fitxategiekin lan egitea ahalbidetzen duten klaseak <code>java.io</code> paketean daude.

Dokumentazioa (SE8): http://docs.oracle.com/javase/8/docs/api

<code>File</code> klaseak direktorio eta fitxategiei buruzko informazioa eskuratzea ahalbideratzen du, fitxategi sistema baten barruan. [File klase erabilera adibidea](/adibideak/01-Fitxategiak/ListadoDirectorio.java).

Javaz egindako edozein programatan komando lerro bidez aldagaiak pasatu daitezke, <code>String args[]</code> aldagaiak jasotzen ditu sarrera parametro horiek.

> Proposatutako Ariketa: aurreko adibideko programa aldatu, fitxategiei buruzko informazio gehiago erakus dezan: fitxategien tamaina, fitxategi eta direktorioen baimenak eta azken aldatze data.

### 2.5 Salbuespenak (*exception*) kudeatzea javan

Salbuespena da programa bat gauzatzean gertatzen den gertaera bat, programa gauzatzeko ohiko bidea eteten duena. Adibidez, zenbaki bat zati 0 egitean.

<code>Exception in thread "main" java.lang.ArithmeticException: / by zero</code> errorea itzuliko luke.

#### 2.5.1 Salbuespenak atzematea eta kudeatzea

Salbuespen bat dagoenean **kudeatu gabe**, programaren exekuzioa bertan behera uzten da. Salbuespenen bat ematen duten kode zati guztiak kudeatuak egon beharko lirateke.

[Salbuespen adibidea](adibideak/01-Fitxategiak/ZatiZeroSalbuespena.java), zati zero egitean.

> Proposatutako ariketa: Nola aldatuko litzateke aurreko programa, try/catch bloke asko egon beharrean bakarra egongo balitz 3 eragiketetarako?

#### 2.5.2 Salbuespen ezberdinen kudeaketa

<code>try{} catch{}</code> bloke batean salbuespen mota ezberdinak kudeatu daitezke.

>> Kontuan izan, praktikan *loggin* edo logak gordetzen dira programaren nondik norakoak gordetzeko (error, warning, info eta debug logak).

Salbuespen ezberdinen kudeaketa [adibidea](adibideak/01-Fitxategiak/SalbuespenDesberdinak.java).

#### 2.5.3 Klase bateko metodoan ezarritako salbuespenak

Konpilatzaileak ikusten badu klase bateko metodo batek errorea emon dezakela eta ez dagoela <code>catch(){}</code> bloke batekin kudeatua, **konpilazioa errorez bukatu**ko da.

Metodo bat throw salbuespenarekin [adibidea](adibideak/01-Fitxategiak/SalbuespenakThrowrekin.java).

#### 2.5.4 Salbuespenak, hasieratzea eta baliabideak askatzea: <code>finally</code> eta <code>try</code> blokeak baliabideekin

Java programa baten egitura orokorra honakoa da:

```
Hasieratzea eta baliabide esleipena
Gorputza
Bukaera eta baliabide askapena
```
**Lehenengo eta bukaerako zatiak beti exekutatu behar dira**, naiz eta gorputzean erroreak edo salbuespenak gertatu. 

Sarritan, gorputzeko baldintzaren bat betetzen bada exekuzioa bukatu nahi izaten da <code>return, break, continue</code> batekin adibidez. Baina hau eginda, ez da bukaerako kode zatia exekutatuko. Baina bukaera atala <code>finally {}</code> bloke barruan sartzen bada, funtziotik/programatik irten aurretik beti exekutatuko da, naiz eta aurretik return bat egin.

Hemen finally erabiltzen duen programa baten [adibide](adibideak/01-Fitxategiak/ExcepcionesConFinally.java) bat.

### 2.6 Fitxategietara sarbide motak

Bi sarbide modu nagusi existitzen dira:
+ **Sarbide sekuentziala**: Fitxategiaren hasieratik irakurtzen da. Fitxategiaren edozein puntutara iristeko, aurreko guztiak igaro behar dira (aurreko eduki guztia pasatu behar da).

+ **Sarbide zuzena** (edo ausazkoa): Zuzenean sartzen da fitxategiaren edozein posiziotan dauden datuetara.

Sarbide modu biak baliatzen dira bai irakurketa eta idazketa eragiketetarako.

Sarbide sekuentziala izango da, adibidez, fitxategia *zinta magnetiko* batean badago, edo bi aplikazio sare konexio baten bidez komunikatzen direnean eta batak besteari datuak sekuentzialki bidaltzen dizkionean.

### 2.7 Fitxategikin egin daitezken eragiketak Javan

Fitxategi mota (bitarra edo testu-mota) eta sarbide mota (sekuentziala edo zuzena) alde batera utzita, fitxategien gaineko oinarrizko eragiketak funtsean berdinak dira.

Fitxategi batera sartzeko mekanismoa **erakusle** (*puntero*) batean eta ***buffer*** deitzen den memoria-eremu batean oinarritzen da. Erakusleak fitxategiko puntu batean kokatzen da, edo fitxategi bukaeran **EOF** (*End Of File*), fitxategiko azken byte-aren hondoren.

Fitxategi guztiekin egin daitezken eragiketak hauek dira:
1. Ireki: Fitxategi baten gainean edozein eragiketa egiteko, lehendabizi zabaldu egin behar da.

2. Irakurri: <code>read()</code> metodoaren bitartez. Fitxategiaren edukia irakurtzea memoriara ekarriz, hauekin lan egin al izateko. Erakuslea irakurritako azken karakterearen ostean jartzen da.

3. Salto: <code>skip()</code> metodoaren bitartez. Erakuslea byte kopuru bat aurrera bugitzean datza.

4. Idatzi: <code>write()</code> metodoaren bitartez. Memoriako eduki bat fitxategian idaztean datza. Erakuslea idatzitako karakterearen ostean kokatzen da.

5. Itxi: <code>close()</code> metodoaren bitartez.

#### 2.7.1 Irakurketa eragiketak
Fitxategi batetik irakurtzean, *buffer*a zehaztu behar da, non irakurritako datuak kokatuko diren. Ez bada byte edo karaktere kopurua zehazten, *buffer*a bete harte irakurriko du.

<img src="img/02-fitxategiak/FitxategitikIrakurri.jpg" alt= "Fitxategien Mapa kontzeptuala" width="500px">

#### 2.7.2 Idazketa eragiketak
Fitxategi batean idaztean, *buffer*a eta byte kopurua adierazi behar da. *buffer*etik bidaltzen dira erakuslearen posiziora. Erakuslea fitxategi bukaeran badago, fitxategi bukaeran gehituko da.

<img src="img/02-fitxategiak/ErakusleaBukaeranDuenIdazketa.jpg" alt= "Fitxategien Mapa kontzeptuala" width="500px">

Ez da existitzen modu zuzenik fitxategi baten erdian idazteko, baina fitxategi laguntzaileak (bitartekariak) erabil daitezke.

### 2.8 Fitxategietara sarbide sekuentziala Javan
Fluxuak (*streams*) erabiliz egiten da, <code>java.io</code> paketeko klaseen bidez. Pakete honek herentzia erabiltzen du 4 klasetatik eratorrita.

#### 2.8.1 Datu fluxuekin erlazionatutako klaseak
Sortu beharreko fluxu mota ezberdina izango da testu fitxategia bada edo fitxategi bitarra bada..

**Fluxu bitarrek** ez daukate misteriorik: *byte*-n fluxu bat irakurtzen dute <code>byte[]</code> motako aldagai batera, edo alderantziz.

**Testurako fluxuetan** aldiz, kodifikazioaren araberakoa izango da. UTF-8 erabilita esaterako, ez dago arazorik: kodifikazio honek **1-4 *byte* erabiltzen ditu karaktere bat adierazteko**.
- 1 byte: ASCII kodeko karaktereak
- 2 byte: Ingelesean existitzen ez den karaktere horo. Adib. Ã±, tildedun karaktereak...
- 4 byte-ra arte: Alfabeto latindarrean oinarrituta EZ dauden karaktereak.

Javak memorian testua gordetzeko UTF-16 kodifikazioa erabiltzen du, beraz, irakurketa/idazketa guztiek **rekodifikazio** bat behar dute. (UTF-8 / UTF-16).

UTF-16 kodifikazioak 2 edo 4 *byte* erabiltzen ditu karaktere bat adierazteko, beste modu batera esanda, <code>char</code> motako aldagai bat edo bi (bakoitza 2 *byte* dira).

Javan, testuak *array* <code>char[]</code> batean edo <code>String</code> batean gordetzen dira UTF-16 kodifikazioarekin, karaktere sekuentzia bat bezala.

**Fluxuen idazketa eta irakurketarako, Javak 2 hierarkia klase ematen ditu: bat bitarrentzat eta beste bat testuentzat:**

- Fluxu bitarren klaseak:
<img src="img/02-fitxategiak/FluxuBitarrenIrakurketaIdazketa.jpg" alt= "Fitxategien Mapa kontzeptuala" width="700px">

- Testu fluxuen klaseak:
<img src="img/02-fitxategiak/TestuFluxuIrakurketaIdazketa.jpg" alt= "Fitxategien Mapa kontzeptuala" width="700px">

Klase batzuek *buffering*a baliatzen dute, irakurketa/idazketa eragiketa azkarragoak lortuz.

Bi adibide:
<img src="img/02-fitxategiak/IrakurketaIdazketaBitarTestua.jpg" alt= "Fitxategien Mapa kontzeptuala" width="700px">

#### 2.8.2 Rekodifikaziorako klaseak

<code>InputStreamReader</code> eta <code>OutputStreamWriter</code> klaseek bi hierarkien arteko bitartekari gisa balio dute (fluxu bitarretik testurakoa, eta alderantziz).

Adibideak:
<img src="img/02-fitxategiak/RekodifikazioAdibideak.jpg" alt= "Fitxategien Mapa kontzeptuala" width="700px">

#### 2.8.3 *Buffering*erako klaseak